<h2>Paikannimet AVAAssa</h2>

<p>Svenska Ortnamn i Finland -aineisto sekä aiemmin Paikannimikartaston nimellä käytössä ollut valikoiman suomenkielisiä nimiä sisältävä aineisto ovat ladattavissa tiedostopaketteina AVAAsta, mutta toistaiseksi näihin ei ole hakuliittymää. Aineistot ja niiden esittelyt löytyvät Aineistot-osiosta.</p>

<p>Lähivuosina paikannimiaineistojen tarjonta kasvaa, sillä Kotus on aloittanut Nimiarkiston paikannimikokoelmien digitalisoimisen vuonna 2014, ja hankkeen on tarkoitus olla valmiina Suomen itsenäisyyden juhlavuonna 2017.</p>
